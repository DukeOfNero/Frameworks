<code>

# NIS2 

Povinnosti NIS2 jsou rozdělené do 10 tématických okruhů, které musíte splnit
Konkrétní požadavky na kybernetickou bezpečnost se budou lišit dle vašeho zařazení do kategorie important či essential a úprav zákona, který v roce 2024 vejde v platnost. V zásadě se opatření týkají 10 okruhů, které více či méně musí přijmout každá regulovaná organizace.

**1. Analýza rizik**

Alfa-omega NIS2. Směrnice udává jako nezbytné zanalyzovat rizika na úrovni kybernetické bezpečnosti a připravit scénáře, které mimořádné situace řeší. K tomu potřebujete zmapovaná aktiva, informace o fungování ve firmě a firemní data v požadovaném detailu. Analýzu nebudete chtít vypracovávat na papír a ztráčet čas přepisováním a složitým dohledáváním informací, a proto navíc potřebujete nástroj, ve kterém ji provedete.


**2. Bezpečnostní incidenty**

NIS2 vám ukládá povinnost možným incidentům nejen předcházet, ale také být připraveni je vyřešit, zaevidovat a nahlásit příslušným orgánům. Řešení incidentů je hlavním bodem NIS2. Za nedodržování budou udělovány ty nejvyšší pokuty, protože i jeden závažný incident může paralyzovat podniky v několika zemích najednou.

>Incident = událost, která má negativní dopad na bezpečnost informačního systému nebo dat v organizaci. Incidentem je např. neoprávněný přístup k datům, šíření škodlivého softwaru (malware), ztráta dat, narušení normálního provozu, atd.

NÚKIBU se musíte ozvat do 24 hodin od incidentu
Obě regulovaná odvětví, jak important, tak essential, jsou povinny hlásit takové incidenty, které mají významný dopad na poskytování jejich služeb – nejpozději do 24 hodin od jejich zjištění. EU takové incidenty definuje jako událost, která způsobila nebo může způsobit:

>provozní narušení služeb nebo finanční ztráty dané organizaci.
>značnou materiální nebo nehmotnou újmu jiným fyzickým nebo právnickým osobám.

Na obojí si NÚKIB posvítí při pravidelných kontrolách.

**3. Kontinuita činností**

V praxi je nezbytné nastavení systémů a praktických postupů, které minimalizují dopady možných incidentů. Tzn. plán krizového řízení, který vám umožní rychlou a koordinovanou reakci na krizovou situaci.

Neobejdete se ani bez Disaster recovery – soubor zásad, nástrojů a postupů, které vám umožní obnovit provoz a pokračovat v něm bez ohledu na incident. 

V neposlední řadě byste měli mít zálohovaná data, které vám s kontinuitou činností – rozběhnutím provozu po incidentu – pomohou. K tomu potřebujete vědět, kde je záloha uložená, kdo za ni zodpovídá, atd. Systém vás provede jednotlivými procesy – reagujete pohotově, efektivně a krizovou situaci dokážete podchytit ještě v zárodku.

**4. Bezpečnost dodavatelského řetězce**
Máte dostatečné informace o vašich dodavatelích? Dokumentujete všechny organizace v dodavatelském řetězci? Dokážete smlouvy s nimi jednoduše dohledat? S příchodem NIS2 budete muset. Vaší povinností je zajistit bezpečnost v rámci dodavatelského řetězce.

Organizace ve vyšších povinnostech zodpovídají za bezpečnost svých dodavatelů 

Regulace nemusí zasáhnout jenom konkrétní podnik. Týkat se mohou i dodavatelů firem z oblasti vyšších povinností (essential). Je možné, že dodavatelé budou nuceni přijmout požadovaná bezpečnostní opatření.

V některých případech může být možné na základě právních předpisů zakázat plnění konkrétním dodavatelem, nepřijme-li opatření, které vyplývají z NIS2.

**5. Software, licence, přístupy**
Každá organizace musí mít přehled o systémech, které na zaměstnanecké technice běží. To znamená, dostat pod kontrolu informace o nainstalovaném softwaru i využitých licencích. Jste povinni monitorovat programy na počítačích zaměstnanců, a tím zamezit instalaci i použití pirátského či nelegálního softwaru.

Management je povinný plánovat údržbu softwaru i operačních systémů na technice – vše musíte udržovat aktuální a bezpečné s ochranou firewallu. Místnosti jako serverovna by měla mít regulovaný přístup a organizace by měla vědět, kdo má přístup do jakých oddělení. S přesnými informacemi již nemusíte mít strach z auditů, plánování rozpočtu ani zbytečných nákladů na licence. Spravujte softwarová aktiva v ALVAO.

Více o Software Asset Managementu

**6. Experti na kybernetickou bezpečnost**

Každý regulovaný subjekt musí jmenovat zodpovědnou osobu za kybernetickou bezpečnost.

Organizacím v nižším režimu postačí jeden člověk. Zaměstnanec odpovědný za řízení a rozvoj kyberbezpečnosti, dohled nad jejím stavem a komunikaci s vrcholným vedením. 
Firmy zařazené do vyšších povinností musejí zaměstnat – manažera kybernetické bezpečnosti, architekta kybernetické bezpečnosti, garanta aktiv + auditora kybernetické bezpečnosti.
Organizace musí řídit vlastní/interní audity, evidovat informace z nich a na základě jejich závěrů přijímat opatření pro zlepšování systému řízení bezpečnosti informací.

**7. Vzdělávání managementu i zaměstnanců**
Vedení organizace má povinnost osobně absolvovat školení na téma kybernetické bezpečnosti a podporovat v těchto školeních své zaměstnance. A to konkrétně např. vytvářením vzdělávacích plánů.

**8. Šifrování dat**
Vaše data by měla být adekvátně šifrována nebo alespoň chráněna před možnými útoky. Informace a data, by se neměla dostat mimo vaší organizaci, a pokud ano, jedině s vaším vědomím.

**9. Bezpečnost lidských zdrojů, řízení přístupů i aktiv**
Máte popsaná aktiva? Znáte jejich závislosti napříč organizací? Evidujete přístupy zaměstnanců k jednotlivým aktivům? Řízení aktiv patří k základům kybernetické bezpečnosti a hlavním bodům směrnice NIS2. 

Aktiva by měly být známá, identifikována a popsána, stejně tak kritické systémy a IT služby. Dále byste měli evidovat majetek na konkrétní uživatele společně s právy k němu, protože jedině tak docílíte bezpečnosti. Kompletní data vám ukážou, kdo má jaký přístup k technice, a kde jsou aktiva provázaná.

Více o Hardware Asset Managementu

10. Vícefaktorové ověřování a komunikační nástroje 
Komunikace v týmech a organizaci by měla probíhat v rámci zabezpečených platforem a přístup k důležitým údajům by měl být podmíněn vícefaktorovým ověřováním. 


