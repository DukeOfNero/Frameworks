<code>
Na které finanční instituce DORA dopadne?  

Nařízení od ledna 2025 přinese nové povinnosti pro širokou škálu finančních institucí. Povinnosti budou muset plnit například banky, poskytovatele služeb souvisejících s kryptoaktivy (které bude regulovat nařízení o trzích s kryptoaktivy), pojišťovny, zprostředkovatelé pojištění a centrální depozitáře cenných papírů. Toto je však jen základní výčet z více než dvaceti různých druhů finančních subjektů, které budou podléhat povinnostem dle nařízení DORA. 

Nařízení uvádí i několik výjimek. Mezi ty patří třeba zprostředkovatelé pojištění, zprostředkovatelé zajištění nebo zprostředkovatelé doplňkového pojištění, kteří jsou mikropodniky nebo malými či středními podniky. Nařízení se nebude vztahovat ani na instituce zaměstnaneckého penzijního pojištění, které provozují penzijní plány, které dohromady nemají více než 15 účastníků.  

Jaké povinnosti DORA stanoví? 

řízení rizik v oblasti informačních a komunikačních technologií (IKT)
řízení, klasifikace a hlášení incidentů souvisejících s IKT
testování digitální provozní odolnosti (kontrola toho, jak dobře je finanční subjekt připraven na řešení potenciálních problémů v oblasti IKT)
řízení rizik v oblasti IKT spojeného s třetími stranami (nejen dodavatelé služeb IKT zmínění výše, ale i jejich subdodavatelé)
sdílení informací
V testování digitální provozní odolnosti se pak zavádějí nové přísnější požadavky. A nesmíme zapomenout ani na požadavky na smlouvy s dodavateli finančních subjektů. To je však jen nepatrný výčet povinností, které ustanovuje nařízení DORA.  

Zvýšení odpovědnosti vedení finančních institucí 

DORA přináší i zvýšenou odpovědnost pro vrcholové vedení těchto subjektů.  Ti budou mít klíčovou a aktivní úlohu při řízení rizika v oblasti informačních a komunikačních technologií (IKT) a celkové strategie digitální provozní odolnosti. Co přesně nová odpovědnost vrcholového vedení finančních institucí znamená?  


</code>
